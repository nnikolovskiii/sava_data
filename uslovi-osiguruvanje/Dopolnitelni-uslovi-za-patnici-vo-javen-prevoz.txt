Сава осигурување а.д. Скопје 
Ул. Загребска 28а 
www.sava.com.mk 
1 
 
 
НУЈП – 02/2016 Број: 02-218/2 од 28.01.2016 год. 
Датум на примена: 01.01.2016 год. 
 
 
ОПШТИ ОДРЕДБИ 
Член 1 
(1) Oвие Дополнителни услови за задолжително осигурување на 
патници во јавниот превоз од последици на несреќен случај 
(незгода) - (во понатамошниот текст: Дополнителни услови) се 
составен дел на договорот за задолжително осигурување на 
патници во јавниот превоз од последици на несреќен случај, што 
договорувачот на осигурувањето врз основа на Законот ќе го 
склучи со Сава oсигурување а.д. Скопје (во понатамошниот текст: 
осигурувач). 
(2) Договорувач на осигурувањето е правно лице кое врши јавен 
превоз на патници односно лица кои се овластени да вршат јавен 
превоз на патници. 
(3) Патници во јавен сообраќај се лицата кои заради патување се 
наоѓаат во некое од превозните средства за вршење на јавен 
превоз, независно дали имаат или немаат возен билет, како и 
лицата кои се наоѓаат во кругот на станицата, пристаништето, 
аеродромот или во непосредна близина на превозното средство 
пред качувањето, односно по слегувањето, кои имале намера да 
патуваат со определено превозно средство или со него патувале. 
(4) За патници од став 3 на овој член се сметаат и лицата кои 
имаат право на бесплатен превоз или возење. 
(5) За патници од ставот 3 на овој член не се сметаат лицата кои 
работат на извршување на транспортот. 
(6) Докажувањето дека некое лице било патник, паѓа на товар на 
корисникот на осигурувањето. 
 
 
СПОСОБНОСТ ЗА ОСИГУРУВАЊЕ 
Член 2 
(1)Лицата што се осигуруваат според овие Дополнителни услови 
се осигурани без оглед на годините на старост, здравствената 
состојба и општата работна способност, како и без плаќање на 
зголемена премија во смисла на член 10 став 1 точка 4 од 
Општите услови за осигурување лица од последици на несреќен 
случај (незгода). 
(2) По исклучок од одредбите на општите услови за осигурување 
лица од последици на несреќен случај, осигурени се и душевно 
болните лица и л ицата потполно лишени од деловна способност 
доколку им настане несреќен случај само во јавниот превоз. 
 
 
ОСИГУРЕНИ СУМИ 
Член 3 
(1) Осигурувањето според овие дополнителни услови, освен ако 
не е поинаку договорено и не е платена дополнителна премија се 
склучува на минималните осигурани суми пропишани со законот 
за задолжително осигурување во сообраќајот. 
(2) Наведените осигурени суми во полисата за еден осигуреник 
претставуваат најголем износ на обврската на осигурувачот за 
пооделен осигуран случај. 
 
 
ПОЧЕТОК И ПРЕСТАНОК НА ОБВРСКАТА НА ОСИГУРУВАЧОТ 
Член 4 
(1) Обврската на осигурувачот кон секој поодделен осигуреник 
започнува и трае се додека се смета за патник во смисла на член 
1 став 3 од овие Дополнителни услови. 
 
НАЧИН И РОКОВИ ЗА ПРЕСМЕТУВАЊЕ НА ПРЕМИЈА 
Член 5 
(1) Ако поинаку не е договорено, премијата за осигурување се 
пресметува врз основа на вкупната вредност на продадените 
возни билети на сите патници во текот на цел месец на траење на 
осигурувањето, и тоа до 30-ти во месецот за  изминатиот месец. 
До тој рок договорувачот е должен на осигурувачот да му го 
пријави вкупно остварениот износ по продадените возни билети и 
да ја изврши уплатата на соодветната премија. 
(2) Договорувачот е должен да му ги стави на увид на 
осигурувачот сите книги и други евиденции од кои може да се 
утврди вредноста на продадените возни билети. 
(3) Договорувачот е должен договорениот износ на премијата да 
му го плаќа на осигурувачот за сите осигуреници од кои е должен 
да наплати возни билети и за сето времетраење на  
осигурувањето во рокот од став 1 на овој член. Ако договорувачот 
не ја плати должната премија ниту во рок од три месеци од денот 
на нејзината стасаност, осигурувачот може да го раскине 
договорот без отказен рок. 
 
 
ОБЕМ НА ОБВРСКИТЕ НА ОСИГУРУВАЧОТ 
Член 6 
(1) Осигурувачот е во обврска само за оние несреќни случаи што 
се во непосредна причинска врска со патувањето и употребата на 
превозното средство. 
(2) Висината на дневен надомест за преодна неспособност 
изнесува 4 еур во денарска противвредност и се исплаќа 
максимум до 200 дена. 
(3) Обврска на осигурувачот постои ако несреќниот случај 
настане на патник при превоз со сообраќајно средство со кое било 
дозволено вршење на јавен превоз на патници. Во случај на 
сомневање дали возењето било дозволено со односното  
превозно средство, надлежно е мислењето на надлежниот 
сообраќаен орган. 
(4) Ако е посебно договорено и е платена дополнителна премија, 
осигурувачот е во обврска и за несреќни случаи кои ќе настанат  
на патник надвор од границите на РМ под услови утврдени со 
договорот за осигурување. 
(5) Koгa ќе настапи смрт на осигурено лице помладо од 14 години 
осигурувачот е во обврска да ја исплати за трошоци за погреб 
договорената осигурана сума за случај на смрт, но најмногу 
износот кој како максимален е утврден со Одлука на Одборот на 
директори на осигурувачот. 
(6) Доколку патникот, односно корисникот на осигурувањето, 
претрпел повисока штета од износот на исплатениот надомест во 
однос на ова осигурување, истиот има право на надомест на 
штета од лицето кое ја предизвикало штетата, само за остатокот 
до висината на претпрпената штета. 
 
 
ПРЕМИНУВАЊЕ НА ПРАВАТА НА ОСИГУРЕНИКОТ ВРЗ 
ОСИГУРУВАЧОТ (СУБРОГАЦИЈА) 
Член 7 
(1) Со исплатата на осигурената сума односно надоместот од 
осигурување – преминуваат врз осигурувачот според самиот 
закон, до висината на исплатениот надомест, сите права на 
осигуреникот  спрема  лицето   кое,  по  која  и  да   е  основа,      е 
ДОПОЛНИТЕЛНИ УСЛОВИ ЗА ЗАДОЛЖИТЕЛНО 
ОСИГУРУВАЊЕ НА ПАТНИЦИ ВО ЈАВНИОТ ПРЕВОЗ 
ОД ПОСЛЕДИЦИ НА НЕСРЕЌЕН СЛУЧАЈ (НЕЗГОДА) 
Сава осигурување а.д. Скопје 
Ул. Загребска 28а 
www.sava.com.mk 
2 
 
 
одговорно за штетата, освен лицето кое го склучило договорот за 
осигурување. 
 
ПРИЈАВА НА НЕСРЕЌЕН СЛУЧАЈ 
Член 8 
(1) Договорувачот на осигурувањето е должен на посебен образец 
(записник за несреќен случај) да го регистрира секој настанат 
несреќен случај на патниците, да ја испита причината и начинот  
на неговото настанување, потоа да го пријави на осигурувачот 
секој оној  случај кој по овие Дополнителни услови има влијание 
врз обврската на осигурувачот. 
(2) Повредениот патник е должен веднаш да му се пријави на 
службениот персонал на односното превозно средство за да може 
таков случај да се регистрира во смисла на претходниот став. 
Доколку тоа не го дозволува неговата здравствена состојба, 
должен е да го стори тоа кога ќе му биде можно, дополнително да 
се пријави кај надлежниот превезувач. 
(3) Договорувачот е во обврска спрема осигурувачот, на негово 
барање да ги овозможи и сите други потребни известувања, за 
разјаснување на секој пријавен несреќен случај. 
 
ВАЖНОСТ НА ОПШТИТЕ УСЛОВИ 
Члeн 9 
(1) На осигурувањата склучени по овие Дополнителни услови се 
применуваат и Општите услови за осигурување лица од 
последици на несреќен случај (н езгода), доколку не се во 
спротивност со овие Дополнителни услови. 
 
 
ЗАВРШНИ ОДРЕДБИ 
Члeн 10 
(1) Овие Дополнителни услови влегуваат во сила со денот на 
донесувањето, а ќе се применуваат од 01.01.2016 година, со што 
престануваат да важат Дополнителните услови за задолжително 
осигурување на патници во јавниот превоз од последици на 
несреќен случај (незгода) донесени од страна на Одборот на 
директори на 22.12.2014 година. 
 
 
САВА осигурување, а.д. Скопје 
Одбор на директори 
Претседател 
Рок Мољк 
