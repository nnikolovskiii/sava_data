 
 
 
МИНИМАЛНИ ТЕХНИЧКОБЕЗБЕДНОСНИ УСЛОВИ ЗА ПРЕНОС И ТРАНСПОРТ НА ВРЕДНОСНИ 
ПРАТКИ 
 
ДЕФИНИЦИИ: 
 
Пренос на пари и други вредносни пратки е пренос на пари и други вредносни пратки од почетна до крајна дестинација без 
посебно опремено возило, што го врши правното лице согласно договорот за приватно обезбедување. Пренесување на пари и други 
вредносни пратки од посебно опремено возило до објектот на корисникот на услугата и обратно, на растојани е до 30 метри, не се 
смета за пренос. 
Транспорт на пари и други вредносни пратки е транспорт на пари и други вредносни пратки од почетна до крајна дестинација со 
посебно опремено возило, што го врши правното лице согласно договорот за приватно обезбедување што го склучува корисникот на 
услугата. 
Вредносни пратки се пратки кои содржат злато и други благородни метали, скапоцени камења, уметнички дела, хартии од вредност, 
како и други предмети од значајна вредност. 
Приватно обезбедување е заштита на имот и лица што се врши од страна на правни лица кои имаат дозвола за приватно 
обезбедување. 
Обезбедување на транспорт и пренос на пари и други вредносни пратки е физичко обезбедување на превоз и пренос на пари, 
злато, скапоцени камења, уметнички дела, хартии од вредност и на други вредносни пратки со работници за приватно обезбедување 
и посебни возила. 
Посебно опремено возило (Блиндирано возило) е возило кое има висок степен на балистичка заштита на патничкиот и товарниот 
простор и е хомологирано во согласност со прописите за хомологација на непробојни возила наменети за превоз на готовина. Во 
возилото се инсталирани и елементи на технички системи на безбедност и систем за надзор на движењето на возилото. 
Комуникациски ситем е систем кој овозможува непрекината комуникација помеѓу членовите на екипата која го обезбедува превозот, 
како и помеѓу екипата и надзорниот центар Комуникацијата се реализира преку подвижни радио уреди или преку мобилна телефонија  
преку мрежите на постојните даватели на услуги во Република Македонија. 
Надзорен центар на движењето на возилата претставува центар со системи на уреди и софтвер преку кои е овозможено  
непрекинато следење на возилата и утврдување на нивната позиција, како и утврдување на други параметри врзани со движењето и 
статусот на возилото. 
 
Преносот/транспортот на вредносни односно обезбедени пратки се дели на три категории: 
Вредносна пратка од прва категорија е пратка чија вредност не надминува денарска противвредност од 50.000 ЕУР. 
Вредносна пратка од втора категорија е пратка чија вредност изнесува над 50.001 до 350.000 ЕУР во денарска противвредност. 
Вредносна пратка од трета категорија е пратка чија вредност изнесува над 350.001 до 1.000.000 ЕУР во денарска противвредност. 
Пренос се врши на пари и други вредносни пратки чија вкупна вредност е до 50.000 евра во денарска противвредност (прва 
категорија). 
Транспорт се врши на пари и други вредносни пратки чија вкупна вредност е над 50.001 до 1.000.000 евра во денарска 
противвредност (втора и трета категорија). 
 
Пренос на пари и  други вредносни пратки чија вкупна вредност е до 50.000 ЕУР во денарска противвредност (прва 
категорија): 
Правно лице кое врши приватно обезбедување во вид на давање на услуги може да врши обезбедување на пренос на пари и други 
вредносни пратки без посебно опремено возило, доколку поседува сигурносен куфер чија конструкција е така изработена да може да 
спречи насилно отварање и отуѓување на содржината, а обидот за насилно отварање да го алармира или дојави со звучен, светлосен 
или друг сигнал. 
Работите на обезбедувањето ги вршат најмалку двајца работници за обезбедување со балистички елек -панцир од кои најмалку еден  
е вооружен со соодветно оружје и е опремен со мобилен телефон или со систем на преносни радиоврски за сопствени потреби. 
Сигурносниот куфер во кој се пренесуваат пари или други вредносни пратки не смее да биде механички врзан за лицето кое го но
 
 
 
Транспорт на пари и други вредносни пратки чија вкупна вредност е над 50.001 до 350.000 ЕУР во денарска противвредност 
(втора категорија): 
Правно лице кое врши приватно обезбедување во вид на давање на услуги може да врши обезбедување на транспорт на пари и  
други вредносни пратки, доколку има посебно опремено возило за транспорт што мора да има: 
- блиндирана каросерија, стакла и гуми; 
- вграден механички сигурносен сеф; 
- вграден мобилен систем за видео надзор на возилото што се врши од персоналот на возилото; 
- двонасочна врска со центарот за обезбедување и надзор и работниците за обезбедување кои го напуштаат возилото при 
прием или предавање на пратката (глобален систем за мобилни комуникации – ГСМ мрежа или радио врска); 
- вграден уред на глобален систем за позиционирање (ГПС уред) за сателитско следење и далечински мониторинг од 
центарот за обезбедување и надзор, и 
- вграден паник тастер со можност за автоматско праќање на дојавен сигнал во центарот за обезбедување и надзор. 
Посебно опременото возило за транспорт, освен задожителните елементи, може да има и вграден систем за електрохемиска заштита 
на пари при транспорт. 
Персоналот на возилото при обезбедување на транспорт на пари и други вредносни пратки: 
- го сочинуваат најмалку тројца работници за обезбедување, од кои еден е возач; 
- сите членови од персоналот мора да имаат легитимации за обезбедување; 
- сите членови на персоналот на возилото мора да бидат вооружени со соодветно огнено оружје и да бидат опремени со 
заштитна опрема (балистички елек-панцир и шлем). 
 
Транспорт на пари и други вредносни пратки чија вкупна вредност е над 350.001 до 1.000.000 ЕУР во денарска 
противвредност (трета категорија): 
Правно лице кое врши приватно обезбедување во вид на давање на услуги може да врши обезбедување на транспорт на пари и  
други вредносни пратки, доколку има посебно опремено возило за транспорт што мора да има: 
- блиндирана каросерија, стакла и гуми, со одвоен простор за екипаж и за товар; 
- простор за екипаж со степен на заштита М2/Ц2 од сите четири страни; 
- простор за товар без стакла со задна врата која се заклучува и со обезбеден пристап од просторот за екипаж; 
- камера на задниот дел со монитор во кабина за набљудување на задниот дел од возилото; 
- систем за далечинско блокирање на возилото; 
- вграден механички сигурносен сеф; 
- вграден мобилен систем за видео надзор на возилото што се врши од персоналот на возилото; 
- двонасочна врска со центарот за обезбедување и надзор и работниците за обезбедување кои го напуштаат возилото при 
прием или предавање на пратката (глобален систем за мобилни комуникации – ГСМ мрежа или радио врска); 
- вграден уред на глобален систем за позиционирање (ГПС уред) за сателитско следење и далечински мониторинг од 
центарот за обезбедување и надзор, и 
- вграден паник тастер со можност за автоматско праќање на дојавен сигнал во центарот за обезбедување и надзор; 
- систем за комуникација со лице надвор од возилото без отварање на врата (домофон). 
Посебно опременото возило за транспорт, освен задожителните елементи, може да има и вграден систем за електрохемиска заштита 
на пари при транспорт. 
Персоналот на возилото при обезбедување на транспорт на пари и други вредносни пратки: 
- го сочинуваат најмалку тројца работници за обезбедување, од кои еден е возач; 
- сите членови од персоналот мора да имаат легитимации за обезбедување; 
- сите членови на персоналот на возилото мора да бидат вооружени со соодветно огнено оружје и да бидат опремени со 
заштитна опрема (балистички елек-панцир со висок степен на заштита (калашњиков заштита) и сигурносни кациги-шлем). 
