  
  
САВА осигурување а.д. Скопје, ул. Загребска 28а, www.sava.mk    
жиро с-ка: 210-0477852901-06, депонент на НЛБ банка АД Скопје  ЕДБ: МК 4030994256042   МБ: 4778529 1 
ПУБ – 01/2018                           Број: 02-14693/8 од 06.06.2018 година 
                                 Датум на примена: 06.06.2018 година 
 
ПОСЕБНИ УСЛОВИ ЗА ОСИГУРУВАЊЕ НА БОЛНИЧКО ЛЕКУВАЊЕ 
 
ВОВЕДНИ ОДРЕДБИ 
Член 1 
(1) Овие посебни услови за осигурување на болничко лекување (во 
понатамошниот текст: Посебни услови) се составен дел од 
договорот за осигурување што договорувачот на осигурувањето 
ќе го склучи со Сава осигурување а.д. Скопје (во поната мошниот 
текст: Осигурувач). 
(2) Овие услови се применуваат на договорите за осигурување на 
лица со исклучок на оние видови на договори за осигурување  
лица кои изрично ја исклучуваат примената на овие услови. 
 
ЗНАЧЕЊЕ НА ПОИМИТЕ 
Член 2 
(1) Во овие услови сите изрази користени во машки род важат и за 
лица од женски пол и за лица од машки пол. 
(2) Изразите наведени во овие услови го имаат следното значење:  
1)  Болничко лекување – подразбира спроведување на 
дијагностички постапки и третмани подолго од 24 часа во 
континуитет, при што осигуреникот има легло во 
медицинската установа и е под постојан надзор од 
медицински лица. 
 
ОСИГУРЕНИ ОПАСНОСТИ (РИЗИЦИ) 
Член 3 
(1) Осигурувачот ги надоместува трошоците за болничко лекување, 
односно трошоци направени за сместување во болница, како и 
исхраната обезбедена од страна на медицинската установа, 
трошоците за дијагностички постапки, процедури, 
лабораториски испитувања, тестови, анализи за кои постои 
медицински основана индикација. 
(2) Со ова покритие се вклучени и трошоците за сместување на 
родител заедно со хоспитализирано дете до 14 годишна 
возраст. 
 
ВИСИНА НА ОСИГУРИТЕЛНО ПОКРИТИЕ 
Член 4 
(1) Висината на осигурителното покритие за трошоци за болничко 
лекување се одредува во полисата за осигу рување како  
подлимит на годишната сума за осигурување за 
специјалистичко - амбулантско лекување. 
(2) Висината на осигурителното покритие претставува максимална 
обврска на осигурувачот по штетен настан или во годишен 
агрегат. 
 
ИСКЛУЧУВАЊЕ НА ОБВРСКИТЕ НА ОСИГУРУВАЧОТ 
Член 5 
(1) Осигурувачот не ги покрива трошоците поврзани со: 
- лекувања во дневна болница, 
- хоспитализација заради лекување на зависност, 
- сместување во геријатрија, 
- сместување во душевна болница, 
- бањско лекување, 
- терапија за слабеење, 
- хоспитализација која не е медицински индицирана. 
 
ВАЖНОСТ НА ОПШТИТЕ УСЛОВИ ЗА ОСИГУРУВАЊЕ 
Член 6 
(1) На осигурувањата склучени по овие Посебни услови се 
применуваат и Општите услови за специјалистичко – 
амбулантско лекување, доколку не се во спротивност со овие 
Посебни услови. 
 
ЗАВРШНИ ОДРЕДБИ 
Член 7 
(1) Овие Услови за осигурување се донесени на 31 -та седница на 
Одборот на директори на Сава осигурување а.д. Скопје одржана 
на ден 06.06.2018 година. Овие услови влегуваат во сила и ќе се 
применуваат со денот на нивното донесување. 
 
 
САВА осигурување а.,д. Скопје 
Одбор на директори 
Претседател 
Рок Мољк 
 
 
 
