 
 
 
ЗУП-01/2014 Број: 02-3894/8 од 29.12.2014 год. 
Датум на примена: 01.01.2015 
 
 
ПРЕДМЕТ НА ОСИГУРУВАЊЕ 
Член 1 
(1) Предмет на осигурување се посеви и плодови кои се 
осигуруваат по Посебните услови за осигурување на посеви и 
плодови. 
 
 
ОСИГУРЕНИ ОПАСНОСТИ 
Член 2 
(1) Осигурувачот е во обврска за надомест од осигурување за 
штети на осигурените посеви и плодови доколку се оштетени или 
уништени од поплава и порој. 
1) Под поплава во смисла на овие услови се подразбира 
стихијно неочекувано поплавување на терен од постојани 
води (реки, езера, мориња и др.) заради тоа што водата се 
излила од коритото или го провалила одбрамбениот насип 
или браната, излевање на вода поради вонредна висока 
плима и на брановите на мориња и ез ера со необична 
јачина, и од надоаѓање на вода од вештачки езера. 
Поплава се смета и неочекувано плавење на терен  
поради нагло образување на големо количество водна 
маса која настанала како последица на провала на облак 
(пороен дожд). 
2) Под порој се смета с тихиско неочекувано плавење на 
терен со водна маса што се образува на низбрдни терени 
поради силни атмосферски врнежи и се слива по теренот. 
(2) Осигурувачот не е во обврска да плати надомест од 
осигурување на штети кои ќе настанат: 
1) поради прекумерни води од д руги причини (подземни 
води, долготрајни дождови, протекување на насипи итн.); 
2) поради нефункционирање на одводни канали; 
3) поради намерно рушење на каналите и насипите; 
4) поради извршување на наредби кои ги издава надлежниот 
орган при поединечни ситуации во врска со состојбата на 
водата, освен ако наредбата е издадена  во  согласност  
со осигурувачот со цел да се спречи понатамошна 
поплава и зголемување на штетата на осигурените посеви 
и плодови. 
(3) Посевите и плодовите на мочурливи земјишта, земјишта 
помеѓу рек и и насипи, како и земјишта кои се незаштитени, 
односно немаат одбранбени насипи, а редовно се поплавувани не 
можат да бидат предмет на осигурување. 
 
 
УСЛОВИ ПОД КОИ МОЖЕ ДА СЕ СКЛУЧИ ОСИГУРУВАЊЕ 
Член 3 
(1) Осигурувањето според овие дополнителни услови може да се 
склучи само како дополнителен ризик на веќе склучено 
осигурување од основните ризици по Посебните услови за 
осигурување на посеви и плодови. 
(2) Осигурување од поплава може да се склучи најдоцна до 
почетокот на сеењето или садењето, а за долгогодишни насади и 
повеќегодишни култури најдоцна до 1 март секоја година, доколку 
во време на поднесување на понудата за осигурување не постои 
непосредна опасност од поплава. 
(3) Осигуреникот според овие дополнителни услови е должен да 
ги осигура сите површини под посеви и плодови од исти вид. 
 
ПОЧЕТОК И ПРЕСТАНОК НА ОБВРСКАТА НА ОСИГУРУВАЧОТ 
Член 4 
(1) Обврската на осигурувачот да плати надомест од осигурување 
за штети од поплава почнува: 
1) кај посевите кои се произведуваат со сеење –  од 
моментот на завршеното сеење, а за посевите кои се 
произведуваат со садење од засадувањето односно 
расадувањето. 
2) кај останатите култури според одредбите од член 5 на 
Посебните услови за осигурување на посеви и плодови. 
(2) Обврската на осигурувачот за надомест на штети од поплави 
престанува според одредбите од член 5 став (2) и (3) од 
Посебните услови за осигурување на посеви и плодови. 
 
 
ОБВРСКИ НА ОСИГУРЕНИКОТ 
Член 5 
(1) Осигуреникот е должен во текот на траењето на 
осигурувањето, а особено кога е извесно дека ќе настане поплава, 
да ги превземе потребните мерки за да се спречи остварувањето 
на осигурениот случај (подигање, односно зацврстување на 
насипи, одржување на функционалноста на системот за 
одводнување, одржување на црпните станици и др.) 
(2) Кога ќе настане осигурен случај, осигуреникот е должен да 
преземе соодветни мерки за спречување на зголемување на 
штетата (исфрлање на преостанатата вода, копање, разбивање  
на коритата и др.). Ако осигуреникот не постапи така, не се 
надоместува оној дел од штетата кој настанал поради тоа. 
 
 
ВАЖНОСТ НА ПОСЕБНИТЕ УСЛОВИ 
Член 6 
(1) На осигурувањата склучени по овие Дополнителни Услови, се 
применуваат и Посебните услови за осигурување на посеви и 
плодови, доколку не се во спротивност со овие Дополнителни 
услови. 
 
 
ЗАВРШНИ ОДРЕДБИ 
Члeн 7 
(1) Овие Дополнителн и Услови влегуваат во сила со денот на 
донесувањето, а ќе се применуваат од 01.01.2015 година, со што 
престануваат да важат Посебните услови за осигурување на 
посеви и плодови од поплава донесени од страна на Одборот на 
директори од 24.12.1993 година. 
 
 
 
Сава осигурување а.д. Скопје 
Ул. Загребска 28а 
www.sava.com.mk 
1 
ДОПОЛНИТЕЛНИ УСЛОВИ ЗА ОСИГУРУВАЊЕ НА ПОСЕВИ 
И ПЛОДОВИ ОД ПОПЛАВА 
