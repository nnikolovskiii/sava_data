Сава осигурување а.д. Скопје 
Ул. Загребска 28а 
www.sava.com.mk 
1 
 
 
 
ПУ-МОНТ 01/2014 Број: 02-1200/18 од 31.03.2014 
Датум на примена: 01.05.2014 
 
 
Bo oвиe услови изpaзите ќe ги имaaт cлeднитe знaчeњa: 
"ocигypyвaч" – САВА осигурување а.д. Скопје 
"дoгoвopyвaч нaocигypyвaњe" - лицe кoe co ocигypyвaчoт 
cклyчyвa дoгoвop зa ocигypyвaњe; 
"ocигypeник" – лицe, чиј имот e ocигypeн и нa кoгo мy пpипaѓaaт 
пpaвaтa oд ocигypyвaњeтo; 
"пpeмиja" - изнoc кoj ce зaдpжyвa,  oднocнo плaќa зa ocигypyвaњe 
пo дoгoвop зa ocигypyвaњe; 
"cyмa нa ocигypyвaњe" - изнoc нa кoj имoтoт, oднocнo имoтниoт 
интepeс e ocигypeн, aкo oд coдpжинaтa нa дoгoвopoт зa 
ocигypyвaњe нe пpoизлeгyвa нeштo дpyгo; 
"лиcт нa пoкpитиe" - пoтвpдa кoja пpивpeмeн o ja зaмeнyвa 
пoлиcaтa; 
"пoлиca" - дoкyмeнт нa дoгoвopoт зa ocигypyвaњe 
 
 
СКЛУЧУВАЊЕ НА ДОГОВОР ЗА ОСИГУРУВАЊЕ 
Члeн 1 
(1) Договорот за осигурување се склучува на основа на потполнет 
прашалник од страна на осигуреникот. 
(2) Осигурувачот може по примањето на потполнетиот прашалник 
да бара дополнувања и објаснувања. Договорот за осигурување е 
склучен кога договорните страни ке ја потпишат полисата за 
осигурување. 
(3) Одредбите за склучување на договорот за осигурување се 
користат и кога ќе се измени постоечкиот дог овор за осигурување 
освен во случај на измени на условите или тарифите за 
осигурување. 
(4) Договорот за осигурување на објекти во монтажа може да го 
склучи изведувачот на работите или нарачателот на работите, 
доколку постои имотен интерес или договорна обврска,  д а  г о  
осигури објектот од опасностите наведени во договорот за 
монтажа. 
(5) Со склучување на договорот за осигурување според овие 
услови не престануваат меѓусебните обврски на нарачателот и 
изведувачот на работите кои произлегуваат од договорот за 
монтажа и од техничките упатства, предмерења, ценовникот и 
останатите прописи, кои се составен дел од договорот  за 
монтажа. 
 
 
ПРЕДМЕТ НА ОСИГУРУВАЊЕ 
Член 2 
(1) Предмет на осигурување по овие Услови се следните објекти 
во монтажа: 
1) метални конструкции со машинска и електро опрема или 
без неа; 
2) машините, машинската и електро опремата, инсталации и 
апарати како и постољата и темелите, ако е нивната 
вредност содржана во вредноста на објектот во монтажа; 
3) монтажната опрема и помошните објекти, кои се 
опфатени во пресметков ната вредност на објектите во 
монтажа и служат за монтажа (скелиња, помошни згради, 
брани, дрвени или ѕидани складишта, работилници, 
мензи) освен стварите кои претставуваат основни и 
обртни средства на изведувачот на работите односно 
осигуреникот; 
4) градежниот дел кој се гради исклучиво за потребите на 
објектите во монтажа, а неговата вредност е во целост 
опфатена    во    пресметковната    сума    на    објектот во 
монтажа. 
(2) Ако посебно се договори и ако се пресмета посебна премија, 
со осигурувањето може да се опфатат и: 
1) веќе постоечките објекти (видот на тие објекти е наведен 
во точка 1 и 2 од став 1 на овој член) на кои се обавуваат 
монтажи, поправки, ремонти, санации и сл.; 
2) помошен материјал и алат во употреба за изведување на 
монтажа; 
3) монтажна опрема и помошните објекти кои служат за 
монтажа и кои воопшто не се или не се во целост 
опфатени во пресметковната вредност на објектот во 
монтажа; 
4) стационирани (усидрени) пловни возила, чамци,  
сплавови, понтони на вода, ствари на нив за време на 
монтажата на вода или останато; 
5) ствари на работниците; 
6) деловно-техничка документација, вклучувајќи ја и книгата 
за монтажа (осигурување на „таксирана вредност“); 
7) постоља и темели до колку не се содржани во вредноста 
на објектот во монтажа (став 1, точка 2 од овој член). 
(3) По овие Услови не се предмет на осигурување: 
1) нестационирани (неусидрени) пловни возила (чамци, 
сплавови, понтони, влекачи) и ствари на нив, моторни 
возила и приколки на суво, самоодни машини, воздушни 
летала; 
2) ствари во превоз вон местото на монтажата; 
3) пари и вредносни хартии; 
4) основни и обртни средства на изведувачот на работите 
кои не служат за самото изведување на монтажата, потоа 
инвентар во канцелариите, работничките мензи и 
работничките станови, алат и потрошен материјал на 
работничките мензи и станов и како и други ствари кои не 
служат за непосредна монтажа или работа на осигурениот 
објект во монтажа. 
(4) Не можат да се осигураат објекти во монтажа на кои не е 
вработен потребен број на квалификувана стручна работна сила и 
со чија монтажа и работите не раководат и не ги надгледуваат 
стручњаци со потребни стручни квалификации. 
(5) Осигурувањето не ги покрива штетите ако се пријавуваат на 
крајот на монтажата како список на недостатоци и штетите без 
можност да се утврди нивната причина и времето на нивното 
настанување. 
 
 
ОСИГУРЕНИ ОПАСНОСТИ (РИЗИЦИ) 
Член 3 
(1) Осигурувачот е должен да исплати надомест во случај на 
штета предизвикана со уништување, оштетување или 
исчезнување на осигурените ствари поради следниве основни 
опасности: 
1) пожар и удар на гром, експлозија, луња, град, 
манифестација и демонстрација, излевање на вода, 
мраз,лед и снег, снежна лавина, одронување на земјиште, 
слегнување на тло, лизгање на тло; 
2) монтажна незгода; 
3) неспретност, невнимание или лоша намера на работникот 
или некое друго лице. 
(2) Ако посебно се договори и пресмета дополнителна премија, 
осигурувачот  е  должен  да  исплати  надомест  на  штета  поради 
ПОСЕБНИ УСЛОВИ ЗА ОСИГУРУВАЊЕ НА ОБЈЕКТИ ВО 
МОНТАЖА 
Сава осигурување а.д. Скопје 
Ул. Загребска 28а 
www.sava.com.mk 
2 
 
 
една или повеќе дополнителни опасности, според тоа како ќе се 
договори, и тоа: 
1) поплава и порој, висока вода и подземна вода; 
2) одговорност од дејност на изведувачот на монтажните 
работи; 
3) осигурување  на монтажните работи во гарантниот рок; 
4) провална кражба. 
Осигурени се само оние опасности кои се наведени во 
полисата и за кои е пресметана дополнителна премија. 
(3) Осигурувачот не е должен да исплати надомест на директна 
или индиректна штета која е предизвикана со нуклеарна реакција, 
нуклеарна радијација или радиоактивна контаминација. 
 
 
ОБЕМ НА ОПАСНОСТ ОД ПОЖАР И УДАР НА ГРОМ 
Член 4 
(1) Под пожар, во смисла на овие Услови, се смета оган настанат 
вон одредено лежиште или оган кој ова место го напуштил и е 
способен и натаму да се развива со сопствена сила. 
(2) Со осигурувањето од пожар опфатен е и ризикот 
самозапалување на залихи, доколку ускладиштувањето е 
извршено според прописите. 
(3) Не се смета дека настапил пожар и осигурувачот не е должен 
да исплати надомест, до колку осигурената ствар е уништена или 
оштетена: 
1) поради излагање на корисен оган или топлина заради 
обработка или во други цели (на пример: во преработка, 
при сушење, пржење, печење и сл.) или поради паѓање 
или фрлање во огниште (печка и сл.); 
2) поради осмадување, опрлување или прегорување од 
цигара, апарати за осветлување, искри и сл.; 
3) поради вриење или загревање, варење, димење и сл. 
(4) Со осигурувањето од опасност од пожар нe се опфатени 
штетите на оџаците кои настанале во врска со нивната функција. 
(5) Осигурувањето од удар на гром во смисла на овие Услови, ги 
покрива штетите кои на осигурените ствари ги предизвикал гром 
со делување на сила или топлина, како и штетите од удар на 
предмети соборени од громот. 
 
ОБЕМ НА ОПАСНОСТ ОД ЕКСПЛОЗИЈА 
Член 5 
(1) Под експлозија, во смисла на овие Услови, се смета ненадејно 
манифестирање на сила заснована на тежнение на пареа или 
гасови да се прошират. 
Експлозија на садови под притисок (котли, цевки и сл.) 
постои само кога ѕидовите на садот се во толкава мерка 
издупчени да настанува моментално изедначување на 
внатрешниот и надворешниот притисок. 
Ако во внатрешноста на садот настанала експлозија 
поради хемиско претворање, штетата која од тоа ќе настане н а 
садот е покриена со осигурување и тогаш кога ѕидовите на садот 
не се издупчени. 
(2) Со осигурувањето не се опфатени: 
1) штетите на стварите на осигуреникот предизвикани со 
минирања кои се обавуваат во рамките на неговата 
дејност или во рамките на дозволената дејност на трети 
лица; 
2) штетите на машините предизвикани со експлозија во 
просторот за внатрешно согорување (цилиндер на мотор); 
3) штетите од експлозија кои се нормална појава во 
процесот на производството; 
4) штетите од експлозивно издувување од печките и 
сличните апарати; 
5) штетите од експлозија од биолошки карактер; 
6) штетите поради пробивање на звучниот ѕид; 
7) штетите од експлозија на садовите под притисок од став 1 
алинеја 2 од овој член поради дотраеност, истрошеност 
или прекумерни наслаги на `рѓа, бигор, талог, ти ња на 
осигурената ствар, но не се надоместуваат штетите на 
останатите ствари во врска со настанатата експлозија. 
 
ОБЕМ НА ОПАСНОСТ ОД ЛУЊА 
Член 6 
(1) Под луња, во смисла на овие Услови се смета ветер со брзина 
од 17.2 м/сек, односно 62 км на час (силина од 8 степени по 
Бофоровата скала) или повеќе. 
Ќе се смета дека дувал ветер со оваа брзина во пределот 
каде се наоѓа осигурената ствар, ако ветерот кршел гранки и 
стебла или оштетил редовно одржувани објекти. Во случај на 
сомневање осигуреникот мора да ја докаже брзината на ветерот 
со извештај од Републички хидрометеоролошки завод. 
(2) Штетите од луња се опфатени со осигурување ако се 
предизвикани механички оштетувања на осигурената ствар: 
1) со непосредно делување на луњата; 
2) со директен удар на предмети соборени или носени од 
луњата. 
(3) Со осигурувањето од луња не се опфатени штети: 
1) од продирање на дожд, град, снег или други наноси низ 
отворен прозор или други отвори кои постојат на  
зградата, освен ако отворите настанале од луњата, како и 
ш т е т и  о д  д о ж д  и  д р у г и  в р н е ж и  н а  стварите сместени на 
слободен простор. 
 
 
ОБЕМ НА ОПАСНОСТ ОД ГРАД 
Член 7 
Со осигурувањето се опфатени штети од уништување односно 
оштетување на осигурените ствари кои ги предизвикал градот со 
својот удар. Опфатени се и штети од продирање на град и дожд 
низ отвори настанати од паѓање на градот. 
 
 
ОБЕМ НА ОПАСНОСТ ОД МАНИФЕСТАЦИЈА 
И ДЕМОНСТРАЦИЈА 
Член 8 
(1) Манифестација и демонстрација во смисла на овие Услови се 
смета организирано или спонтано јавно покажување на 
нерасположение на група граѓани. 
(2) Се смета дека настанал осигурен случај манифестација или 
демонстрација ако осигурената ствар е уништена или оштетена  
од било кој начин на делување на манифестантите односно 
демонстрантите (рушење, демолирање, кршење, палење и др.). 
 
 
ОБЕМ НА ОПАСНОСТ ОД ИЗЛЕВАЊЕ НА ВОДА 
Член 9 
(1) Излевање на вода во смисла на овие Услови се смета: 
1) излевање на вода од водоводни цевки и уреди за греење 
на зградите со топла вода и уреди за парно греење и 
други уреди и апарати поради оштетување (кршење, 
прскање или дефект на уредите за управување и 
сигурност) на тие цевки, уреди и апарати; 
2) излевање на вода од атмосферска и фекална инсталација 
(канализации) поради силен пороен дожд од над 15 
лит.(или 15мм) воден талог на 1м2 за еден час. 
Количината на дожд мора да се докаже со извештај од  
Републичкиот хидрометеоролошки завод; 
3) избивање на пареа од цевки и уреди за топла вода и 
парно греење поради оштетување (кршење, прскање или 
дефект на уредите за управување и сигурност) на тие 
цевки и уреди. 
(2) Со осигурување не се опфатени штети: 
1) од излевањ е на вода од отворени славини, олуци и 
олучни цевки, 
2) поради прскање или кршење на цевките и уредите под 
дејство на мраз, кој делувал во смисол на став 2, член 9 
од овие Услови. Кај овој случај со осигурување не е 
покриена штетата на самите цевки и уреди, 
3) поради дотраеност, истрошеност и корозија, 
4) губиток на вода и изгубена добивка, 
Сава осигурување а.д. Скопје 
Ул. Загребска 28а 
www.sava.com.mk 
3 
 
 
5) поради лошо одржување на водоводните и одводни 
(канализациони) цевки и уреди за греење со топла вода, 
уреди и апарати во објектот кој ги изведува оси гуреникот, 
како и немарна или недоволна заштита од смрзнување, 
запушување и слични причини настанати на споменатата 
инсталација и уреди на овие објекти. 
 
 
ОБЕМ НА ОПАСНОСТ ОД МРАЗ 
Член 10 
(1) Со осигурување од мраз во смисла на овие Услови опфатени 
се штетите причинети на осигурените ствари со ненадејно 
делување на мраз, како и штети кои би настанале на работите 
осетливи на мраз, доколку се преземени соодветни мерки на 
заштита за работа во зимски услови. 
(2) Осигурување од опасност од мраз не ги покрива штетите кои  
би настанале кај работите осетливи на мраз, кои се изведуваат 
непосредно пред и во време кога според територијата и 
временските прилики мора да се очекува смрзнување, односно 
доколку не се преземени соодветни мерки за заштита при 
изведување на работите во зимски услови. 
 
 
ОБЕМ НА ОПАСНОСТ ОД ЛЕД И СНЕГ 
Член 11 
(1) Осигурувањето од лед и снег опфаќа штети кои би биле 
предизвикани на осигурените ствари со тежина, притисок или  
удар на ледот и снегот. 
Со осигурувањето се покриени само оние штети доколку тежината 
или притисокот на ледот и снегот биле поголеми од вредностите 
од статичката пресметка, односно од оние предвидени по 
важечките технички прописи. 
(2) Штетите од минирање на ледот и снегот не се опфатени со 
осигурување. 
 
 
ОБЕМ НА ОПАСНОСТ ОД СНЕЖНА ЛАВИНА 
Член 12 
(1) Под снежна лавина, во смисла на овие Услови, се смета 
снежна маса во движење која се откинува од планински страни. 
(2) Со осигурување се опфатени и штети предизвикани со 
делување на воздушен притисок создаден од снежна лавина. 
 
 
ОБЕМ НА ОПАСНОСТ ОД ОДРОНУВАЊЕ НА ЗЕМЈИШТЕ 
Член 13 
(1) Под одронување на земјиште во смисла на овие Услови, се 
смета паѓање на земјениот материјал на или во осигурената  
ствар. 
(2) Се смета дека настанал осигурен случај на одронување и 
тогаш, ако земјениот материјал кој се одронил ја оштетил  или ја 
затрупал осигурената ствар. 
(3) Со осигурувањето се опфатени и трошоците за отстранување 
на одронетиот материјал во ширина од 1 метар од осигурениот 
објект. 
(4) Со осигурувањето не се покриени трошоците за санирање на 
тлото и затрупување од првобитниот профил на теренот од кој се 
одронил земјениот материјал . 
 
 
ОБЕМ НА ОПАСНОСТ ОД СЛЕГНУВАЊЕ НА ТЛО 
Член 14 
(1) Под слегнување на тло, во смисла на овие Услови, се смета 
вертикално слегнување на тлото под осигурениот монтажен  
објект, кое настапува како последица на монтажна незгода или 
геолошко влијание. 
(2) Од осигурување се исклучени штетите од слегнување на тлото: 
1) ако до слегнување на тлото дошло поради тоа што тлото 
пред почетокот на монтажата -градењето не било 
испитано   во   поглед   на   неговата   носивост,   а според 
прописите било задолжително испитување на носивоста 
на тлото; 
2) доколку до слегнување на тлото дошло поради тоа што 
тлото било оптоварено повеќе отколку што било 
предвидено со проектот. 
(3) Со осигурувањето не се покриени ниту трошоците за санирање 
на тлото. 
 
 
ОБЕМ НА ОПАСНОСТ ОД ЛИЗГАЊЕ НА ТЛО 
Член 15 
(1) Под лизгање на тло, во смисла на овие Услови, се сметаат 
ненадејни движења на површината на земјата на косите терени со 
јасни манифестации на кршење на површините на тлото и 
одронувањата кои, со појавата на јаките деформации и широките 
пукнатини на градежните објекти, настапуваат во  кратки 
временски периоди. 
(2) Со осигурување од лизгање на тлото не  се опфатени: 
1) штетите од лизгање на тлото, до колку не биле преземени 
сите потребни мерки за заштита кои се поз нати во 
градежната техника, и/или косините не биле изведени во 
согласност со проектот и теренските услови; 
2) трошоците за санирање на тлото. 
 
 
ОБЕМ НА ОПАСНОСТ ОД МОНТАЖНА НЕЗГОДА 
Член 16 
(1) Под монтажна незгода, во смисла на овие Услови, се смета 
непредвиден, од волјата на изведувачот на работите независен 
настан, кој делува брзо и има како последица уништување или 
оштетување на осигурените ствари поради: 
1) грешка во изведувањето на монтажните работи; 
2) деформација и кршење на опремата за изведување на 
монтажата; 
3) пренос или превоз на подрачјето на местото каде се 
изведува монтажата; 
4) грешка во техничко-пресметковните основи, пресметката  
и изработката на нацртите; 
5) грешки направени во работилница; 
6) грешки во конструкцијата; 
7) грешки во материјалот, конструкција и лиење; 
8) паѓање, удар на предмет или удар на моторно возило и 
работна машина; 
9) незгода за време на пробно оптоварување или пробен 
погон. 
(2) Монтажната незгода се смета за непредвидена доколку 
изведувачот на работите, со оглед на техничкото знаење и 
можностите на техни ката на можел ниту бил должен да ја 
предвиди. 
(3) Не се надоместуваат трошоците за отстранување на самите 
причини на штетата поради грешките во техничко- пресметковните 
основи, пресметката, конструкцијата, материјалот и лиењето како 
и изведувањето на монтажата. 
(4) Ако се покаже дека одредена и правилно извршена техничко - 
сметковна анализа и конструкција и/или избраниот исправен 
материјал не одговара на барањата на погонот, па поради тоа 
дојде до предвремено истрошување, нема да се надомести таа 
штета, но ќе се надомести посредната штета на другите  
осигурени ствари од уништување, или оштетување која со тоа би 
била предизвикана. 
(5) Под пробно оптоварување, или пробен погон, во смисла на 
овие Услови, се смета ставање на машини или уреди во погон по 
завршената монтажа заради техничкото испитување на 
правилноста на монтажата и работата. 
(6) Нема да се смета дека настапила осигурената непредвидена 
монтажна незгода, ако монтажниот објект е изведен: 
1) спротивно на договорот за монтажа и со недостатоци; 
2) со употреба на слаб или неприкладен материјал; 
Сава осигурување а.д. Скопје 
Ул. Загребска 28а 
www.sava.com.mk 
4 
 
 
3) со кршење на општо признатите правила на техниката, 
техничките прописи, упатства, нормативи, стандарди или 
одредби на техничката инспекција; 
4) со пропуштање на преземање на потребните мерки 
против нормалните в лијанија на временските прилики за 
кои морало да се смета според годишното време и 
месните прилики; 
5) со примена на проектирање и постапка во изведување на 
работите, конструкција или материјал кои не ги испробала 
или испитала и одобрила некоја овластена организација 
или техничката инспекција. 
(7) Доколку во текот на работите на монтажата на осигурениот 
објект или по завршените работи осигуреникот дознае дека дошло 
до остварување на некоја прикриена или видлива грешка во 
техничко-пресметковните основи, пресметката, конструкцијата или 
материјалот, која би можела да предизвика оштетување или 
уништување на осигурениот објект, осигуреникот е должен на 
своја сметка да спроведе санација или да ги обнови деловите на 
објектот на кој би можело да дојде до оштетување. Ако 
осигуреникот не ја направи потребната санација или обнова, во 
смисла на одредбите на овој став, а осигурената опасност се 
оствари, како последица на грешките, осигуреникот го губи 
правото на надомест од осигурувачот. 
 
 
ОБЕМ НА ОПАСНОСТ ОД НЕСПРЕТНОСТ, НЕВНИМАНИЕ  
ИЛИ ЛОША НАМЕРА НА РАБОТНИК ИЛИ НЕКОЕ ДРУГО ЛИЦЕ 
Член 17 
Со осигурувањето се опфатени штетите од неспретност, 
невнимание или лоша намера на работник или некое друго лице. 
Неспретност или невнимание, во смисла на овие Услови, се 
отстварил само доколку осигуреникот комисиски за секој штетен 
настан утврди дека настанал со несоодветни постапки на некој 
работник или група работници. 
Штетите предизвикани со лоша намера, осигуреникот е 
должен да ги пријави на органот на МВР. 
 
 
ОБЕМ НА ОПАСНОСТ ОД ПОПЛАВА И ПОРОЈ 
Член 18 
(1) Под поплава во смисла на овие Услови се смета стихијно и 
неочекувано поплавување на теренот од постојани води (реки, 
езера, мориња и др.) поради тоа што водата се излила од 
коритото или го пробила одбранбениот насип или браната, 
излевање на водата поради вонредно висока плима и бранови со 
невообичаена сила на море или езеро, и од надоаѓање на вода од 
вештачки езера. 
Под поплава се смета и неочекувано поплавување на 
теренот поради нагло создавање на големо количество водена 
маса која настапува како последица на провала на облаци. 
(2) Под порој се смета стихијно неочекувано поплавување на 
теренот со водена маса која се создава на низбрдните терени 
поради силни атмосверски врнежи и се слива по улиците и 
патиштата. 
(3) Со осигурувањето се опфатени са мо штетите предизвикани на 
осигурените предмети за време додека поплавата или поројот 
трае и непосредно по повлекување на водата. 
 
(4) Со осигурувањето на се опфатени: 
1) штетите од водната - внатрешна страна на цевководите и 
хидромонтажната опрема (под внатрешна страна  се 
смета онаа која е во допир со водата која тече низ овие 
објекти) предизвикани со механичко делување на водата, 
2) штетите од слегнување на тлото како последица на 
поплавата или поројот, 
3) штетите од поплавување на водата излеана од 
канализационата мрежа, освен ако до излевањето дошло 
поради поплавата или поројот. 
ОБЕМ НА ОПАСНОСТ ОД ВИСОКА ВОДА 
Член 19 
(1) Под висока вода, во смисла на овие Услови, се смета 
исклучителна појава на невообичаен пораст на водостојот и во 
неочекувано време. 
(2) Обврската на осиг урувачот за штетите од висока вода 
започнува со порастот на високата вода над однапред утврдените 
месечни коти на водостојот (или протоци) измерени на местото на 
монтажа според најблиску поставениот покажувач на водостојот. 
(3) При склучување на осигурувањето потребно е претходно на 
градилиштето, во смисла на став (2) од овој член, да се утврди од 
која височина на водата настанува обврската на осигурувачот. 
Оваа граница за секој месец во годината се наведува во  
полисата. 
 
 
ОБЕМ НА ОПАСНОСТ ОД ПОДЗЕМНА ВОДА 
Член 20 
(1) Под подземна вода, во смисла на овие Услови, се смета 
неочекуван продор на вода во градежната јама, односно објектот 
во монтажа. 
(2) Обврската на осигурувачот за штета од подземна вода 
престанува: 
1) доколку при монтажата на објектот во  непосредна 
близина на постојните води претходно не се спроведени 
соодветни технички мерки на заштита, 
2) доколку при изведување на монтажата во тунели, ровови  
и сличните земјени работи, нема доволен број на 
припремни исправни водни пумпи за црпење на 
подземната вода, кој доток на вода според податоците од 
претходното хидро- геолошко испитување на теренот, 
односно според стручните претпоставки во проектот се 
сметал како очекуван. 
 
 
ОБЕМ НА ОПАСНОСТ ОД ОДГОВОРНОСТ ОД ДЕЈНОСТ НА 
ИЗВЕДУВАЧОТ НА МОНТАЖНИТЕ РАБОТИ ПРЕМА ТРЕТИ 
ЛИЦА И НИВЕН ИМОТ 
Член 21 
(1) Обемот на опасност од одговорност на изведувачот на 
монтажните работи се утврдува според Условите за осигурување 
од одговорност, ако не се во спротивност со овие Услови. 
(2) До колку е осигурен само дел на објектот кој се монтира, или 
само пооделните монтажни и занаетчиски работи, осигурувањето 
од одговорност не ги покрива, ако не е поинаку договорено, 
штетите настанати на останатите делови на тој објект во монтажа, 
или останатите монтажни и занаетчиски работи кои не се 
осигурени, односно се осигурени со друга полиса. 
(3) Со осигурувањето од одговорност не се покриени штетите на 
постоечкиот објект на кој се изведуваат работите (адаптација, 
доградба, реконструкција и сл.). 
(4) Осигурувачот кај осигурувањето од одговорност на 
изведувачот на монтажни работи е во обврска до сумата на 
осигурување по настан, која е наведена во полисата. 
 
(5) Осигуреникот кај секоја штета учествува со 10% од вредноста 
на надоместокот (франшиза). 
 
 
ОСИГУРУВАЊЕ НА РАБОТИТЕ ВО ГАРАНТЕН РОК 
Член 22 
(1) Осигурувањето, во смисла на овие У слови ги покрива штетите 
на веќе завршениот објект во време на неговото одржување, 
односно гаранција, а кои настанале: 
1) поради работите и активностите на изведувачот на 
работите (осигуреникот), кои произлегуваат од договорот 
за одржување помеѓу инвеститорот  и изведувачот на 
работите; 
2) во време на гаранцијата, кои имаат своја непосредна 
причина од времето на градење на објектот, а   настанале 
Сава осигурување а.д. Скопје 
Ул. Загребска 28а 
www.sava.com.mk 
5 
 
 
поради покасно реализирање на ризиците наведени во 
член 15 и 16 од овие Услови; 
3) предвременото предавање на објектот на инвеститорот. 
(2) Висината на надоместокот од осигурувањето во случај на 
оштетување на осигурениот објект, се утврдува според 
вистинските цени на материјалот и работите во времето на 
настанување на осигурениот случај, доколку не е поинаку 
договорено. 
 
 
ОБЕМ НА ОПАСНОСТ ОД ПРОВАЛНА КРАЖБА 
Член 23 
.(1) Осигурувањето ја покрива штетата која ќе настане поради 
провална кражба: 
1) на невградениот градежен, монтажен, занаетчиски и 
инсталационен материјал и опремата која е наменета за 
вградување во осигурениот објект во монтажа; 
2) на материјалот и опремата која е веќе вградена во 
објектот во монтажа. 
(2) Се смета дека настанала провална кражба доколку 
сторителот: 
1) провали во заклучени простории на осигурениот објект со 
разбивање или обивање на врати и прозорци односно со 
провалување на таваници, ѕидови и подови; 
2) ги отвори заклучените простории со лажен клуч или некое 
средство кое не е наменето за редовно отклучување; 
3) го отклучил просторот каде што се наоѓаат осигурените 
предмети, со вистински ( оригинални) клучеви или со  
нивни дупликат, ако до таквите клучеви дошол со  
дејствија од точка 1 и 2 од овој став; 
4) влегол во заклучен простор низ отвор кој не е определен 
за влегување и притоа мора да совлада пречки кои 
оневозможуваат влегување без напор; 
5) провалил во заклучено смештуваште (железна каса, сеф, 
трезор и сл.) во простории во кои дошол на начин кој 
според одредбите на овој член се смета за провална 
кражба. 
(3) Предметите се осигурени за време кога се наоѓаат во 
затворени и заклучени простории, а на  отворено само ако 
градилиштето е обезбедено со цврста, добро одржувана ограда 
(градежни паноа, арматурни мрежи, дрвени или жичани огради), 
висока најмалку 2 метра. Оградата мора да биде заклучена, а 
градилиштето мора да го надгледува постојан чувар или сл ужба 
за обезбедување односно видеонадзор, поврзан со служба за 
обезбедување. Осигурувачот не е во обврска да исплати  
надомест на штета доколку се утврди дека наведените услови од 
овој став, при настан на осигурениот случај не биле исполнети. 
(4) Пронаоѓање на украдените предмети: 
1) ако осигуреникот на било кој начин дознае каде се 
украдените предмети, тој мора веднаш да го извести 
надлежниот орган и осигурувачот; 
2) ако осигуреникот се уште не ја примил ислпатата за 
надомест на штета тој е должен најдените предмети  да ги 
преземе. Ако предметите се оштетени, штетата се 
пресметува според трошоците за поправка и употрбениот 
материјал, на денот на пресметка на штетата; 
3) доколку осигуреникот веќе ја примил исплатата за 
надомест на штета, украдените и дополнително 
пронајдените предмети, тој може да ги преземе при што 
мора на осигурувачот да му ја врати исплатената сума, 
односно соодветен дел од неа. Ако осигуреникот не сака 
да ги преземе најдените предмети, тие стануваат 
сопственост на осигурувачот. 
(5) Обична кражба не е предмет на осигурување по овие услови 
 
 
ВРЕДНОСТ НА ОСИГУРЕНИТЕ СТВАРИ 
(ОСИГУРЕНА ВРЕДНОСТ) 
Член 24 
(1) Вредноста на осигурената ствар е секоја времена вистинска 
цена на работите и материјалот, до колку не е поинаку  
договорено. Вистинската цена не може да биде поголема од 
цената на работите и материјалите од договорот (склучен помеѓу 
инвеститорот и изведувачот на работите) за монтажа (која може 
да биде зголемена со договорен процент). 
(2) За работите, кои во текот на градбата дополнително се 
договараат помеѓу инвеститорот и изведувачот на работите 
(дополнителни работи) осигурената вредност се утврдува според 
став 1 од овој член, доколку нивната вредност не преминува 10% 
од вредноста на договорот за осигурување. Ако оваа вредност ја 
преминува оваа граница од 10% , треба да се заклучи 
дополнителен договор помеѓу осигуреникот и осигурувачот. 
(3) Вредноста на осигурената ствар од точка 3, став 1 на член 1 и 
точките 2,3,4 и 5 од став 2 на истиот член од овие Услови, е 
набавната цена на новата ствар во време на настанување на 
осигурениот случај намален за вредноста на проценетата 
истрошеност (амортизација), ако поинаку не е договорено. 
 
 
СУМА НА ОСИГУРУВАЊЕ 
Члeн 25 
(1) Сумата на осигурување претставува горна граница на 
обврските на осигурувачот. Доколку во договорот за осигурување 
не е поинаку договорено, осигурувачот има обврска само до 
висината на договорената сума на осигурување. 
 
 
ПРЕСМЕТКА НА ПРЕМИЈА ЗА ОСИГУРУВАЊЕ 
Член 26 
(1) Доколку се договори осигурување на вистинска вредност 
премијата се пресметува на почетокот на осигурувањето, 
однапред според утврдената премиска стапка од пресметковната 
вредност на објектот од договорот за монтажа, во време на 
склучување на договорот на осигурување. Конечната пресметка  
на премијата се врши врз основ на вистинската вредност на 
објектот (завршна ситуација) и вистинското времетраење на 
монтажата. 
(2) Ако се договори осигурување на поинаква вредност, премијата 
се пресметува од оваа вредност според утврдената премиска 
стапка. 
(3) Ако се договори осигурување со фиксна сума на осигурување 
премијата се пресметува од оваа сума според утврдената 
премиска стапка. 
(4) Ако договорувачот на осигурувањето писмено пријави 
однапред мирување (најмалку за еден месец ) на работите на 
објектот во монтажа, се признава попуст на премијата на 
осигурувањето на основните ризици и од ризикот одговорност од 
дејност на изведувачот на монтажните работи. 
 
 
МЕСТО НА ОСИГУРУВАЊЕ 
Член 27 
Место на осигурување е подрачјето каде се обавува 
монтажата, со прирачните складишта на тоа место, кои служат 
исклучиво за изведба на осигурениот објект во монтажа, ако не е 
поинаку договорено. 
 
 
ОСИГУРЕН СЛУЧАЈ 
Члeн 28 
(1) При осигурување на предметите се смета дека настанал 
осигурен случај во моментот кога поради една од осигурените 
опасности почнало да настанува оштетување на осигурен ите 
предмети. 
 
 
УТВРДУВАЊЕ НА НАДОМЕСТОКОТ ОД ОСИГУРУВАЊЕТО 
Член 29 
(1) Висината на надоместокот од осигурувањето се утврдува: 
Сава осигурување а.д. Скопје 
Ул. Загребска 28а 
www.sava.com.mk 
6 
 
 
1) во случај на уништување- според вредностите на 
осигурените ствари (член 23) во време на настанување на 
осигурениот случај, намалена за вредноста на остатокот; 
2) во случај на оштетување- во висина на трошоците 
потребни за враќање во состојба пред оштетувањето по 
цена на материјалот и работите од договорот помеѓу 
инвеститорот и изведувачот на работите, намалена за  
вредноста на остатоците. Во трошокот за поправка се 
пресметуваат и трошоците за демонтажа, превоз и 
монтажа. 
(2) Поголемите трошоци за прекувремена работа, ноќна работа, 
работа на празници се надоместуваат само тогаш ако тоа е 
експлицитно договорено. 
(3) Не се надоместуваат поголемите трошоци за поправка на 
работите што не биле предвидени со проектот, како: поголеми 
трошоци поради измена на начинот на изведување на работите 
или поради спроведување на подобрување, проширување или 
усовршување во однос на состојбата пред настанување на 
осигурениот случај и поради потребните засилувања во врска со 
измената на статичките елементи, па ни тогаш кога тие трошоци 
се предизвикани со настанување на осигурениот случај 
(4) Остатоците на уништените или оштетените ствари остануваат 
кај осигуреникот и се пресметуваат според вредноста на денот на 
настанување на осигурениот случај и според состојбата во каква 
биле веднаш по осигурениот случај. 
(5) Се смета дека стварта е уништена и штетата се пресметува 
според став 1, точка 1 од овој член, ако трошоците за поправката 
ја достигнат вредноста на стварта намалена за вредноста на 
остатоците на денот на осигурениот случај. 
(6) Во секој остварен осигурен случај пресметаниот надоместок  
се намалува за договорената франшиза. 
(7) Со осигурување се опфатени сам о оние штети кои во 
моментот на монтажната незгода настанале на самиот осигурен 
објект или во границите на предвидениот и одобрениот проект за 
тој осигурен објект. Штетите предизвикани надвор од границите  
на така проектираниот објект не влегуваат во обврс ка на 
осигурувачот, доколку не е поинаку договорено. 
(8) Со склучување на договор за осигурување на објект во 
монтажа не се ослободуваат од меѓусебните обврски 
инвеститорот и изведувачот на работите, што тие ги имаат еден 
спрема друг, врз основа на договорот за монтажа и врз основа на 
техничките упатства, предмери, ценовник на работа и друга 
документација која претставува составен дел на нивниот 
меѓусебен договор за монтажа. 
(9) Ако стварите се осигурени на „прв ризик“ од опасностите, со 
чие остварување настане шт ета, надоместокот ќе се плати во 
висина на настанатата штета, а најмногу до договорената сума на 
осигурување на „прв ризик“. Одредбите за подосигурување во овој 
случај на се применуваат. 
 
 
НАДОМЕСТ НА ТРОШОЦИ 
Член 30 
(1) На име трошоци за расчистување и рушење во врска со 
настанатиот осигурен случај, осигурувачот,ако не е поинаку 
договорено ги надоместува нужните издатоци за расчистување и 
чистење на оштетената осигурена ствар, а најмногу до 3% од 
вредноста на осигурената ствар, погодена со штета. Во  
трошоците за рушење влегуваат нужните трошоци што 
договорувачот на осигурувањето ги има по настанувањето на 
осигурениот случај за рушење на преостанатите оштетени 
неупотребливи делови и нивно носење до најблиското дозволено 
место за истовар. 
(2) Освен трошоците од став 1 на овој член, осигурувачот е во 
обврска да ги надомести трошоците во врска со настанатиот 
осигурен случај кои се потребни пред почетокот на отстранување 
на штетата (техничката документација со претходните 
испитувања) но најмногу до 1% од вредноста на осигурените 
ствари погодени со штетата. 
(3) Осигурувачот е должен да ги надомести трошоците, загубите, 
како и другите штети предизвикани со разумен обид да се 
отстрани непосредна опасност од настанување на осигурениот 
случај, како и обидот да се ограничат неговите штетни последици, 
па и тогаш ако тие обиди останале без успех. Ако осигуреникот не 
ја исполни својата обврска за спречување на осигурениот случај 
или обврската за спасување, а за тоа нема оправдување, 
обврската на осигурувачот ќе се намали за онолку за колку 
настанала поголема штета поради тоа неисполнување. 
(4) Вкупниот надомест на име трошоци од став 1 и 2 од овој член  
и на име надомест од осигурувањето (член 28) не може да ја 
надмине сумата на осигурување, односно вредноста на 
осигурената ствар погодена со штета. Трошоците од став 3 на  
овој член осигурувачот е должен да ги надомести дури и ако 
заедно со надоместокот на штетата од осигурениот случај ја 
надминуваат сумата на осигурување. 
Нужните трошоци за отстранување и намалување на штетата 
направени по налог на осигурувачот се надоместуваат и тогаш 
кога заедно со надоместокот од осигурувањето (член 27) ја 
надминуваат сумата на осигурување. 
(5) Осигурувачот не е во обврска да ги надомести трошоците 
предизвикани со отстранување на причината на штетата, ниту 
трошоците на интервенција на противпожарното друштво или 
другите организации, чија должност е, според карактерот на 
работењето, да даваат бесплатна помош кога ќе настане осигурен 
случај. 
 
 
ОГРАНИЧУВАЊЕ НА ОБВРСКИТЕ ВРЗ ОСНОВ НА 
ДРУГИ ОСИГУРУВАЊА 
Член 31 
Ако осигуреникот склучил и некое друго осигурување за стварите 
осигурени по овие Услови, во случај на настанување на штета 
надоместокот ќе се исплати врз основ на тие други осигурувања. 
Врз основа на осигурувањето на објекти во монтажа надоместокот 
ќе се исплати само тогаш ако покритието по тие други 
осигурувања не било доволно, и тоа до износот на непокриениот 
дел од штетата. 
 
 
ВАЖНОСТ НА ОПШТИТЕ УСЛОВИ ЗА ОСИГУРУВАЊЕ 
Член 32 
На осигурувањата склучени по овие Услови се п рименуваат и 
одредбите од Општите услови за осигурување имоти, доколку не 
се во спротивност со овие Услови. 
 
 
ЗАВРШНА ОДРЕДБА 
Член 33 
Овие Посебни услови влегуваат во сила со денот на 
донесувањето, а ќе се применуваат од 01.05.2014 година, со што 
престануваат да важат Посебните услови за осигурување на 
објекти во монтажа, донесени од страна на Одборот на директори 
од 24.12.1993 година. 
