 
  
 
ЗУМ-01/2014 Број: 02-3894/9 од 29.12.2014 год. 
Датум на примена: 01.01.2015 
 
 
ПРЕДМЕТ НА ОСИГУРУВАЊЕ 
Член 1 
(1) Предмет на осигурување се посеви и плодови кои се 
осигуруваат по Посебните услови за осигурување на посеви и 
плодови со исклучок на младите овошни и лозови насади кои се 
неродни. 
 
 
ОСИГУРЕНИ ОПАСНОСТИ 
Член 2 
(1) Осигурувачот е во обврска за надомест од осигурување за 
штети на осигурените посеви и плодови ако се уништени или 
оштетени поради пролетен мраз. Под пролетен мраз се 
подразбира паѓање на температурата на воздухот под 0°C, 
доколку настане во времето од 15 март по 24:00 часот па до 30 
јуни 24.00 часот. 
(2) Осигурувачот не е во обврска да плати надоместок за штети 
предизвикани од релативно ниски температури над 0°C и други 
неповолни временски услови во време на цветање (дожд, ветер и 
др.) кои влијаат на лошо оплодување или во целост го спречуваат. 
(3) Осигурениот случај од ризикот пролетен мраз се докажува врз 
основа на податоците од метеоролошките инструменти 
(термохигрографи) инсталирани во насадите, или врз основа на 
карактерот на оштетувањата на осигурените посеви и плодови или 
на растенијата кои се во непосредна близина. 
 
 
УСЛОВИ  ПОД  КОИ  МОЖЕ  ДА  СЕ СКЛУЧИ ОСИГУРУВАЊЕ 
Член 3 
(1) Осигурувањето според овие дополнителни услови може да се 
склучи само како дополнителен  ризик на веќе склучено 
осигурување од основните ризици по Посебните услови за 
осигурување на посеви и плодови, со исклучок на посеви и 
плодови заштитени со мрежа против град. 
(2) Осигурувањето според овие дополнителни услови може да се 
склучи во текот на траење на вегетацијата, освен долгогодишните 
насади, кај кои осигурувањето може да се склучи најдоцна до 01 
март секоја година. 
(3) Склучување на осигурувањето според овие дополнителни 
услови, осигурувачот може да го услови со претходен преглед на 
посевите и плодовите за кои се бара ова осигурување. 
(4) Осигуреникот според овие дополнителни услови е должен да 
ги осигура сите површини под посеви и плодови од исти вид. 
 
 
ПОЧЕТОК И ПРЕСТАНОК НА ОБВРСКАТА НА ОСИГУРУВАЧОТ 
Член 4 
(1) Обврската на осигурувачот да плати надомест о д 
осигурувањето за штети од пролетен мраз кај трајните насади 
започнува во моментот кога насадот ќе помине одредена фаза од 
својот развој, но не пред 15 март од 24:00 часот. Обврската 
започнува: 
1) кај овошките - во момент на почеток на цветање, кога се 
отворени барем 20% од цветовите во насадите по 
поединечни видови и сорти; 
2) кај лозовите насади - во моментот на почеток на пупење 
на виновите лози, што значи дека мора да бидат отворени 
20% од пупките и веќе видливи зелени ливчиња кај 
поединечни сорти (фенофаза Д); 
 
(2) Кај сите останати култури обврската на осигурувачот започнува 
во 24 часот од десеттиот ден по склучувањето на осигурувањето, 
додека за градинарските култури и цвеќиња не пред 1 мај во 24 
часот. 
(3) Обврската на осигурувачот за надомест на штета според овие 
услови престанува после 30 јуни во 24:00 часот. 
 
 
ВАЖНОСТ НА ПОСЕБНИТЕ УСЛОВИ 
Члeн 5 
(1) На осигурувањата склучени по овие Дополнителни Услови, се 
применуваат и Посебните услови за осигурување на посеви и 
плодови, доколку не се во спротивност с о овие Дополнителни 
услови. 
 
 
ЗАВРШНИ ОДРЕДБИ 
Члeн 6 
(1) Овие Дополнителни Услови влегуваат во сила со денот на 
донесувањето, а ќе се применуваат од 01.01.2015 година, со што 
престануваат да важат Посебните услови за осигурување на 
посеви и плодови од пролетен мраз донесени од страна на 
Одборот на директори од 24.12.1993 година. 
 
 
 
 
 
ДОПОЛНИТЕЛНИ УСЛОВИ ЗА ОСИГУРУВАЊЕ НА ПОСЕВИ 
И ПЛОДОВИ ОД ПРОЛЕТЕН МРАЗ 
 
  
 
 
 
 
Сава осигурување а.д. Скопје 
Ул. Загребска 28а 
www.sava.com.mk 
1 
