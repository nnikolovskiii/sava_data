Сава осигурување а.д. Скопје 
Ул. Загребска 28а 
www.sava.com.mk 
1 
 
 
ЗУС-01/2014 Број: 02-3894/10 од 29.12.2014 год. 
Датум на примена: 01.01.2015 
 
 
ПРЕДМЕТ НА ОСИГУРУВАЊЕ 
Член 1 
(1) Предмет на осигурување се посеви и плодови кои се 
осигуруваат по Посебните услови за осигурување на посеви и 
плодови а кои се одгледуваат во стакленици и пластеници. 
(2) Предмет на осигурување се и собраните плодови кои се 
наоѓаат во стакленикот – пластеникот за врем е од берба до 
истекот на 24-тиот час на денот на бербата. 
(3) Предмет на осигурување не се: стаклениците, пластениците, 
како и сите останати уреди и прибори во нив. 
 
 
ОСИГУРЕНИ ОПАСНОСТИ 
Член 2 
(1) Осигурувачот е во обврска за надомест од осигурување за 
штети на осигурените посеви и плодови доколку се оштетени или 
уништени поради: 
1) пожар, удар на гром, луња или град, директни оштетувања 
или индиректни оштетувања предизвикани од пад на 
конструкцијата или делови од конструкцијата. 
2) поплава, излевање на вода од водоводна,  топловодна 
или канализациона инсталација 
3) мраз, односно замрзнување кое ќе настане  како 
последица од оштетување или уништување на 
стаклениците односно пластениците поради: 
- пожар, удар на гром, луња, град, поплава 
- тежина на снег, мраз, град или вода, 
- лизгање или одрон на земјиште 
- удар со сопствено моторно возило или работна машина 
4) мраз, односно замрзнување кое ќе настане  како 
последица на застој на доводот на електрична енергија 
или гас поради ненадејно расипување или оштетување на 
електричните или гасоводните инсталации кои се 
сопственост на осигуреникот. 
5) мраз, односно замрзнување кое ќе настане  како 
последица на расипување на системот за греење. 
6) покачена температура, која настанува како последица на 
расипување на системот за греење и вентилација. 
7) оштетување или уништување предизвикани при 
спречување на настанување на осигуран случај осносно 
при спасување. 
(2) Настанатата штета од мраз односно замрзнување и покачена 
температура се утврдува на основа на податоците од траката на 
термохигрографот и на основа на карактеристиките на 
оштетувањата на осигурените посеви и плодови. 
(3) Настанатата штета од луња се утврдува на основа на извештај 
на хидрометеоролошката служба и на основа на карактеристиките 
на оштетувањата на осигурените посеви и плодови. 
(4) Настанатите штети од останатите осигурени опасности се 
утврдуваат на основа на карактеристиките на оштетувањата на 
осигурените посеви и плодови како и со увид во евиденцијата која 
ја води осигуреникот. 
(5) Осигурувачот не е во обврска за надомест од осигурување за 
штети на осигурените посеви и плодови доколку се оштетени или 
уништени поради: 
1) мраз, односно измрзнување кое ќе настане  како 
последица на: недостаток на гориво за загревање, 
редукција на електрична енергија или гас, расипување или 
оштетување на електричните или гасоводните инсталации 
кои не се сопственост на осигуреникот. 
 
2) спреченост во запрашувањето односно неоплодување 
3) останати опасности кои не се наведени во став (1) од овој 
член. 
 
 
УСЛОВИ  ПОД  КОИ  МОЖЕ  ДА  СЕ СКЛУЧИ ОСИГУРУВАЊЕ 
Член 3 
(1) Осигурувањето според овие дополнителни услови може да се 
склучи само доколку стаклениците односно пластениците ги 
исполнуваат следните услови: 
1) да имаат систем за греење односно вентилација како и 
осигуран резервен систем за греење. 
2) да имаат поставено термохигрографи во секоја единица 
поголема од 0,2 ha. 
3) пластичната фолија на пластениците да не е постара од 
една година (пластичната фолија на пластениците да е 
заменета во рок кој е пропишан од производителот на 
опремата). 
(2) Осигурувачот има право, пред склучување на осигурув ањето и 
во текот на траење на осигурувањето, да изврши извид на 
посевите и плодовите за кои се бара ова осигурување, како и на 
стаклениците или пластениците во кои се насадени, поради 
утврдување на состојби во врска со обврските кои произлегуваат 
од договорот за осигурување. 
(3) Осигуреникот според овие дополнителни услови е должен да 
ги осигура сите површини под посеви и плодови кои се 
одгледуваат во стакленици односно пластеници за сите единици 
стакленици и сите жетви односно берби. 
 
 
ПОЧЕТОК И ПРЕСТАНОК НА ОБВРСКАТА НА ОСИГУРУВАЧОТ 
Член 4 
(1) Обврската на осигурувачот да плати надомест од  
осигурување започнува според одредбите на член 5 на Посебните 
услови за осигурување на посеви и плодови. 
(2) Обврската на осигурувачот за надомест од осигурување 
престанува по завршувањето на бербата односно ископување на 
осигураните посеви и плодови но најдоцна по истек на една  
година од почетокот на траењето на осигурувањето. 
 
 
ОБВРСКИ НА ОСИГУРЕНИКОТ 
Член 5 
(1) Осигуреникот во текот на траењето на осигурувањето е 
должен: 
1) редовно да врши евидентирање на податоци за 
производниот процес за посевите и плодовите кои се 
одгледуваат во стаклениците односно пластениците. 
2) на осигурувачот веднаш да му го пријави секое 
оштетување или дефект на конструкцијата, застаклената 
површина односно пластичната фолија, 
електромашинските постројки и инсталации, како и сите 
останати околности кои може да доведат до остварување 
на осигуран случај, односно веќе довеле до остварување 
на осигуран случај. 
3) постојано да држи на залиха резервен материјал  
потребен за покривање (стакло односно пластична 
фолија) во количина која изнесува 5% од вкупната 
површина на стакленици односно пластеници. 
ДОПОЛНИТЕЛНИ УСЛОВИ ЗА ОСИГУРУВАЊЕ НА ПОСЕВИ 
КОИ СЕ ОДГЛЕДУВААТ ВО СТАКЛЕНИЦИ И ПЛАСТЕНИЦИ 
Сава осигурување а.д. Скопје 
Ул. Загребска 28а 
www.sava.com.mk 
2 
 
 
 
 
ВАЖНОСТ НА ПОСЕБНИТЕ УСЛОВИ 
Член 6 
(1) На осигурувањата склучени по овие Дополнителни Услови , се 
применуваат и Посебните услови за осигурување на посеви и 
плодови, доколку не се во спротивност со овие Дополнителни 
услови. 
 
 
ЗАВРШНИ ОДРЕДБИ 
Члeн 7 
(1) Овие Дополнителни Услови влегуваат во сила со денот на 
донесувањето, а ќе се применуваат од 01.01.2015 година, со што 
престануваат да важат Посебните услови за осигурување на 
посеви кои се одгледуваат во стакленици и пластеници донесени 
од страна на Одборот на директори од 24.12.1993 година. 
