 
 
 
 
 
 
 
ВАЖНОСТ НА УСЛОВИТЕ И ПРЕДМЕТ НА ОСИГУРУВАЊЕ 
Член 1 
(1) Овие услови важат за осигурување на градежни објекти и 
предмети сместени во нив, кои се осигурани од уништување или  
оштетување од ризикот земјотрес. 
(2) Доколку посебно се договори и се плати додатна премија за 
осигурување, овие услови важат и за осигурување на прекинот на 
работа (шомажно осигурување) како последица на земјотрес : 
(3) Предмет на осигурување по овие дополнителни услови може 
да бидат само оние предмети кои се осигурани од основните 
ризици опфатени со осигурувањето од пожар и некои други 
опасности: 
 
 
ОБЕМ НА ПОКРИТИЕ 
Член 2 
(1) Земјотрес во смисла на овие услови за осигурување се смета 
ненадејно движење, поместување и тресење на тлото 
(земјиштето) предизвикано исклучиво од природните процеси на 
тектонски движења и поместувања во земјината кора кое 
резултира со оштетување или уништување на осигурените 
предмети и истото е забележано според меѓународната скала за 
мерење на макросеизмички настани. 
(2) Под еден штетен настан се подразбира сите движења и 
поместувања на тлото кои се манифестирале во рамките на 72 
часовен интервал од моментот на првото регистрирање на 
земјотресот. 
(3) Со осигурувањето, кога ќе се оствари осигурен случај, се 
покриени штетите од уништување или оштетување на осигурените 
предмети, кои се настанати непосредно од земјотресот или се 
индиректна последица на земјотресот, 
(4) Осигурувачот е во обврска да исплати надоместок на штета 
како последица на земјотрес само ако се докаже дека земјотресот, 
на местото каде се наоѓаат осигурените предмети имал 
интензитет од 5 или повеќе степени според Mercalli-Cancani- 
Sieberg  - овата скала (MSC). 
 
 
ИСКЛУЧУВАЊА 
Член 3 
Според овие услови за осигурување исклучени се штетите: 
1) настанати како последица на земјотрес со интензитет 
помал од 5 степени според МСЦ скалата; 
2) настанати од движења, поместувања и тресења на тлото 
предизвикани од дејноста која ја обавува  осигуреникот 
или некое друго лице и експлозии на класични или 
нуклеарни направи; 
3) настанати од движења, поместувања и тресења на тлото 
предизвикани во рудници; 
4) настанати од движења, поместувања и тресења на тлото 
предизвикани од дејство на нуклеарна енергија и 
радиоактивна контаминација; 
5) настанати со загадување на пре дмети предзивикано од 
истекување на отровни и опасни материи како и 
трошоците за расчистување на загадувањето; 
6) настанати на фрески, мозаици и други украсни елементи 
на ѕидови и фасади; 
7) настанати како последица на недоволно одржување на 
објектите. 
ОБВРСКИ НА ОСИГУРЕНИКОТ 
Член 4 
(1) Осигуреникот мора соодветно да се грижи за одржување на 
осигурените градежни објекти. 
(2) Осигуреникот е должен без задоцнување и одлагање да ја 
пријави кај Осигурувачот настанатата штета, и на барање на 
Осигурувачот да достави податоци од Сеизмолошкиот завод за 
земјотресот кој бил причина за настанување на пријавената  
штета. 
 
 
ФРАНШИЗА 
Член 5 
(1) Ако не е поинаку договорено, осигуреникот учествува во  
секоја штета со одбитна франшиза во висина која е наведена во 
полисата за осигурување. 
(2) Франшизата се пресметува како процент од сумата на 
осигурување, која се однесува поединечно за секој градежен 
објект, односно на збирот на сите осигурани предмети во секој 
градежен објект. Кај штети настанати заради прекин на работа, 
франшизата се пресмету ва од вкупната сума на осигурување 
наведена во полисата за осигурување. 
 
 
ВАЖНОСТ НА ДОПОЛНИТЕЛНИТЕ УСЛОВИ ЗА ОСИГУРУВАЊЕ 
ОД ЗЕМЈОТРЕС 
Член 6 
До колку не се во спротивност со овие Услови, на осигурувањата 
склучени по овие Услови се применуваат: 
1) условите за осигурување од пожар и некои други 
опасности  со сите свои членови и одредби; 
2) останати услови според кои е склучено основното 
осигурување од пожар и некои други опасности, со сите 
свои членови и одредби. 
 
 
 
Сава осигурување а.д. Скопје 
Ул. Загребска 28а 
www.sava.com.mk 
1 
ДОПОЛНИТЕЛНИ УСЛОВИ ЗА ОСИГУРУВАЊЕ ОД 
ОПАСНОСТ ОД ЗЕМЈОТРЕС 
