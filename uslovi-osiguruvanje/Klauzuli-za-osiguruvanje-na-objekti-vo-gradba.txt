Сава осигурување а.д. Скопје 
Ул. Загребска 28а 
www.sava.com.mk 
1 
 
 
 
 
КЛ-ГРАД 01/2014 
 
 
Подолунаведените клаузули важат заедно со важечките Услови за 
осигурување на објекти во градба, Посебните услови за 
осигурување на општа одговорност на изведувачот на градежни 
работи и Посебните услови за осигурување на одговорност за 
грешки при изградба за штети во гаранциски рок, освен во делот 
кој во поединечна клаузула е определен поинаку. 
За осигурувањето важат оние подолунаведени клаузули кои се 
назначени во полисата. 
 
 
I. КЛАУЗУЛИ ЗА ИСКЛУЧУВАЊЕ НА ПОКРИТИЕ  
 
Кл-ГРА-01: Клаузула за исклучување на покритие за штета 
поради грешки во проектот 
(1) Од осигурувањето се исклучени штетите кои произлегуваат од 
грешка во техничко- пресметковните основи, статичките и другите 
пресметки, изработката на плановите и упатствата на проектантот 
за изведување на градбата (не важи одредбата од точка 4 став 1 
член 17 од Општите услови за осигурување на објекти во градба). 
(2) Во смисла на ова исклучување осигурувањето не ја покрива 
штетата на оној дел на осигурениот објект кој бил оштетен или 
уништен поради причините, наведени во став 1 од оваа клаузула, 
додека штетата на другите делови на објектот која ќе настане како 
последица на претходно наведената непосредна штета е 
покриена со осигурувањето. 
 
Кл-ГРА-02: Клаузула за исклучување на покритие за штета 
поради грешки во материјалот 
(1) Од осигурувањето се исклучени штети кои произлегуваат од 
грешка во градежниот и друг материјал кој е употребен при 
изградбата на осигурениот објект (не важи одредбата од т очка 6 
од став 1 на член 17 на Општите услови за осигурување на објекти 
во градба). 
(2) Во смисла на ова исклучување осигурувањето не ја покрива 
штетата на оној дел од осигурениот објект кој бил оштетен или 
уништен поради причините, наведени во став 1 од оваа клаузула, 
додека штетата на другите делови на објектот која ќе настане како 
последица на претходно наведената непосредна штета, е 
покриена со осигурувањето. 
 
II. КЛАУЗУЛИ ЗА ПОСЕБНИ ГРАДЕЖНИ РАБОТИ  
 
Кл-ГРА-03:  Клаузула за изградба на објекти под вода 
(1) Осигурувањето ги покрива и штетите на објектите кои се градат 
во вода или под вода, поради дејствување на невообичаено силни 
подводни текови на реките, езерата или морето. 
(2) Клаузулата важи за изградба на оперативни брегови, ѕидови за 
заштита од бранови, молови, столбови за мостови во море, реки и 
езера, подводни водови и слични објекти, односно работи. 
 
Кл-ГРА-04:Клаузула за осигурување на работи при рушење 
(1) Осигурувањето ги покрива и работите при рушење во смисла 
на Општите услови за осигурување објекти во градба и Посебните 
услови за осигурување на општа одговорноста на изведувачот на 
градежните работи, со тоа што поимот на изградба, односно 
градежни работи логично се заменува со поимот рушење, односно 
работи при рушење. 
 
 
 
Кл-ГРА-05: Клаузула за вклучување на вкрстена одговорност 
(cross liability) 
(1) Според оваа клаузула осигурувачот ги покрива меѓусебните 
оштетните побарувања на изведувачите, подизведувачите и 
другите лица, (со)осигурени со ист договор за осигурување, 
вклучувајќи го нарачателот (вкрстена одговорност). 
(2) Осигурувањето на вкрстената одговорност не ги покрива 
оштетните побарувања поради: 
1) штети кои се, односно може да бидат осигурени согласно 
со важечките: 
- Општи услови за осигурување на објекти во градба; 
- Посебни услови за осигурување на општа одговорност 
на изведувачот на работите; 
- Посебни услови за осигурување на одговорност за 
грешки при изградба за штети во гаранциски рок. 
(3) Осигуреникот при секој штетен настан учествува со иста 
Франшиза како што е договорена за осигурување на општа 
одговорност 
 
Кл-ГРА-06: Клаузула за вклучување на штети поради 
вибрации, отстранување или ослабување на потпорните 
греди 
(1) Осигурувачот ги покрива оштетните побарувања на трети лица 
за штета на земјиштето или објектите која настанала поради 
вибрации или поради отстранување или ослабување на 
потпорните греди, и тоа: 
1) ако штетата е последица на целосно или делумно 
рушење; 
2) ако при изведувањето на работите биле применети сите 
мерки на безбедност и 
3) ако пред почетокот на изведувањето на работите бил 
направен извештај за состојбата на загрозените земјишта 
и објекти. 
(2) Со осигурувањето, покрај неосигурените опасности според 
Општите услови за осигурување на објекти во градба и Посебните 
услови за осигурува ње на општа одговорност на изведувачот на 
градежните работи не се покриени ниту: 
1) штетите кои можеле да се предвидат со оглед на 
природата, односно начинот на изведување на работите; 
2) штетите кои не ја загрозуваат цврстината на земјиштето 
или објектите ниту безбедноста на нивните корисници; 
3) трошоците за преземање на мерки за спречување, 
односно намалување на штетата, кои се неопходни во 
текот на траењето на осигурувањето. 
 
Кл-ГРА-07: Клаузула за вклучување на штети при минирање 
на предмети што се наоѓаат во кругот од 75 метри од местото 
на минирање 
(1) Осигурувачот ги покрива оштетните побарувања на трети лица 
за штета на нивните предмети кои се наоѓаат во кругот од 75 
метри од местото на минирање. 
(2) Ако не е поинаку договорено, осигурувањето покрива еден 
штетен настан кој ќе го предизвика едно минирање. Како едно 
минирање се подразбира минирање кое се активира со едно 
палење за сите мини. 
III.КЛАУЗУЛИ ЗА ПРОШИРУВАЊЕ НА ОСИГУРИТЕЛНОТО 
ПОКРИТИЕ 
КЛАУЗУЛИ ЗА ОСИГУРУВАЊЕ 
НА ОБЈЕКТИ ВО ГРАДБА 
Сава осигурување а.д. Скопје 
Ул. Загребска 28а 
www.sava.com.mk 
2 
 
 
(3) Доколку, со посебен договор, во осиг урувањето се вклучи 
покритие за повеќе минирања во полисата мора да биде 
назначено за колку минирања важи осигурувањето. 
(4) Место на минирање е целото минско поле кое се активира со 
едно палење. 
(5) Осигурувањето не ги покрива оштетните побарувања за: 
1) штета на предметот односно објектот  кој се минира, 
2) трошоци за отстранување на распрсната земја и другите 
рушевини, ниту за трошоците за чистење на прав и 
нечистотија и загадување на водите. 
(6) Осигуреникот пред минирањето е должен: 
1) да изврши стручен преглед на предметите кои при 
минирањето би можеле да бидат оштетени и да ги 
фотографира, 
2) да ги извести и да добие согласност за минирање од 
сопствениците на предметите кои се наоѓаат во кругот од 
75 метри од местото на минирање. 
(7) Осигурувачот за сите минирања ќе надомести штета најмногу 
до висината на договорената сума на осигурување за  
одговорност, наведена во полисата. 
(8) Осигуреникот при секој штетен настан учествува со франшиза 
од 10 % од штетата, но најмалку со 5 % од сумата на  
осигурување, определена во полисата. 
 
IV.КЛАУЗУЛИ ЗА ОПШТИТЕ ОДРЕДБИ  
 
Кл-ГРА-08: Валутна клаузула 
(1) Доколку франшизата, сумата на осигурување и премијата се 
изразени во ЕУР нивната наплата се врши во МКД по средниот 
курс на Народна банка на Република Македонија на денот на 
издавање на полисата, односно на денот на пресметување на 
штетата. 
