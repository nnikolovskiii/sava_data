Осигурување од незгода

    Несреќите не можеме да ги предвидиме, но мораме да бидеме подготвени.
    Осигурени 24/7 од незгоди настанати дома или надвор од домот, на работното место, во градинките, образовните установи.

Осигурување од незгода
Намалете ги финансиските оптеретувања што се последица на несреќен случај

Вистинското богатство на едно општество се неговите луѓе – децата со своите родители, нивните соседи, учителите, спортските тренери...а на бизнисот – неговите вработени. Нивната заштита од незгоди е особено важна ако се има предвид дека несреќните случаи се најчесто придружени со трајни последици и предизвикуваат зголемени трошоци за лекување, боледување и слично.Сава осигурување од незгода

Затоа е важно да бидат осигурени ризиците од: трошоци за лекување како последица на несреќен случај, привремена неспособност за работа како последица на несреќен случај, траен инвалидитет, како и смрт како последица на несреќен случај.

Со полисата за осигурување од незгода се намалуваат финансиските оптоварувања што се последица на несреќните случаи, и тоа без временски и просторни ограничувања. Заштитата се однесува на сите индивидуално осигурени лица, но и на лица осигурени во група. На овој начин, вие, вашите најмили и вашите вработени сте осигурени 24/7 од незгоди, без оглед на тоа каде настанале тие.

Има бројни покритија за осигурување од незгода, но најчести се следниве:
Осигурување на лица при извршување и вон извршување на редовното занимање

    поединечно (индивидуално) осигурување на лица;
    колективно осигурување на работници;
    осигурување на членови на домаќинства;
    колективно осигурување на членови на домаќинство на земјоделски производители;
    колективно осигурување на пензионери;
    осигурување на раководители (менаџери).

Осигурување на лица во моторни возила или при вршење посебни дејности

    осигурување на возачи, патници и работници од последици на несреќен случај (незгода);
    осигурување на членови на спортски организации од последици на несреќен случај;
    осигурување на летачки персонал и патници при управување и возење со авион и други воздушни летала од последици на несреќен случај.

Осигурување на деца и училишна младина од последици на несреќен случај
Посебни осигурувања од незгода

    гости во хотели, мотели, кампови, бунгалови;
    гости во бањски лекувалишта;
    посетители на јавни капалишта;
    посетители на културно-уметнички, спортски и други приредби.
